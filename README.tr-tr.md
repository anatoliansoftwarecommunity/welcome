# Hoş geldin

Bu, tüm sahipler, katkıda bulunanlar ve üyeler için Anadolu Yazılım Topluluğu Hoş Geldiniz sayfasıdır.

Bu kod deposunda bu toplulukla ilgili projeler ve belgeler bulunabilir.

Bu sayfayı diğer dillerde okuyabilirsiniz: [English](README.md)

## Biz Kimiz?

Biz programlama hobisi profesyonel işimize dönüşen, eski ama güzel günleri özleyen bir kaç kişiyiz.

## Bu topluluk neden kuruldu?

Bizim gibi insanları bulmak istiyoruz. Bu sayede deneyimlerimizi paylaşabilir, kar amacı gütmeyen ve eğlenceli hobi projeleri geliştirme fırsatı yaratabiliriz.

Belki bir gün hobi projelerimiz açık kaynak kodlu projelere dönüşebilir ve birçok şirkette veya birçok uygulamada kullanılabilir.

## Motivasyonumuz

[Daniel Pink'in Drive adlı kitabında](https://www.youtube.com/watch?v=rrkrvAUbU9Y) yazdığı gibi; özerklik, ustalık ve amaç, bizi motive eden bazı temel değerlerdir. Bu temel değerler aynı zamanda topluluğumuzu inşa etmenin de katalizörü oldu.

### Özerklik

Özerklik; hobimiz olan programlamayı iş dışında da yapabilmemiz için en önemli motivasyon kaynağımız. Tam olarak motive olmak için ne yaptığımızı, ne zaman ve kiminle yapacağımızı kontrol edebiliyoruz.

Özerklik; katı kurallara uymak zorunda kalmadan yaratıcılığımızı daha fazla kullanmamızı da sağlıyor.

### Ustalık

Programlamada ustalaşmak başka bir motivasyon kaynağıdır. Ustalaşmak için potansiyelimizi ve hayata geçirme yeteneğimizi kullanıyor olacağız.

#### Paylaşma

Paylaşmak, ustalığı desteklemek için alt motivasyon kaynağıdır. Bilgi ve tecrübeyi paylaşmak ve yeni şeyler öğrenmek bizi motive ediyor.

#### Cesaret

Cesaret, ustalık için gereklidir. "Hata yapma cesareti", "Deneme cesareti", "ifade etme cesareti" ve benzeri cesaretlere sahip olmamız gerekir.

### Amaç

İtiraf etmek gerekirse temel amacımız hobimizi hobi olarak sürdürmektir.  Şu anda çalıştığımız ve para kazandığımız hayatımızı ancak bu şekilde daha katlanılabilir hale getirebiliriz.
